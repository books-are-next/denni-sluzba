---
title: Ticho před ránem
contentType: poetry
---

> Vytéká z domů,  
> neklidná plasma lidská,  
> plazí se škvírami oken,  
> praská ve svalech zdiva  
> a padá do rohožek.

  

> Otřásá vzduchem.

  

> Valí se po ulicích.  
> Vře v hrnci,  
> krouží kolem lamp,  
> tulí se pod kůží knihy.

  

> Kape z vodovodů,  
> vpíjí se do kamene  
> a pučí jako ruce  
> nazdařbůh hmatající.

  

> Skelnýma očima uhrane nebe.

  

> Ptáci marně mávají křídly,  
> nic se nepohne.

  

> Město je rozprostírá  
> jak vlajku na rakev,  
> nesmírný paví chvost  
> nad vodami.

  

> V týlu to ssaje krev  
> a tváře naše nese.

  

> K sakru,  
> vykřikněte!

  

> A pěstí slunce  
> den hlasů otevře se.
