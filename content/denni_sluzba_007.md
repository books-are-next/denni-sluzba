---
contentType: prose
---

Husy

Váhavou řadou  
mezi domečky a mechem  
jdou, hledajíce  
nenalezitelné.

  

Týden co týden  
jedna a jedna mizí z nich  
a bílé peří  
víří v kuchyních.

  

Váhavou řadou  
ty, které zbyly, jdou pak zpět  
a prázdné místo  
kolébavé  
vedou si uprostřed.

  

Týden co týden  
mezi domečky a mechem  
každá z nich věří  
posledním dechem,  
tentokrát jistě  
něčím se změní husí svět,  
rozpjatým křídlem  
dá nám uletět.

  

Rozpjatým křídlem  
dá nám uletět.
