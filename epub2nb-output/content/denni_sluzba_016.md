---
title: "Děti a\_moře"
contentType: poetry
---

> Na pláži dlouhé jako život  
> moře podává dětem prst.  
> Vedou je bosé po písku  
> lesklém jak benátská zrcadla.

  

> Podává jim prst,  
> hrají si na schovávanou  
> v jeskyních,  
> v lasturách,  
> v dlaních.

  

> Chvíli jim kutálí míč.

  

> A pak je nechají jít  
> a samy jdou pryč,  
> bůh ví kam.

  

> A moře s věrnýma očima  
> bere své rybičky,  
> své hřebeny mraků  
> a tiše, tiše  
> vrací se k hlubinám.
